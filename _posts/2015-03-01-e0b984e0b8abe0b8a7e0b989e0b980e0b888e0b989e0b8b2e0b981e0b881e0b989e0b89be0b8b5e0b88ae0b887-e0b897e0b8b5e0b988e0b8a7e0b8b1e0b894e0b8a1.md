---
id: 19
title: ไหว้เจ้าแก้ปีชง ที่วัดมังกรกมลาวาส (เล่งเน่ยหยี่) เยาวราช ปี 2558
date: 2015-03-01T04:06:00+00:00
author: Chaiyuu
layout: post
guid: http://www.chaiyuu.com/?p=19
permalink: '/%e0%b9%84%e0%b8%ab%e0%b8%a7%e0%b9%89%e0%b9%80%e0%b8%88%e0%b9%89%e0%b8%b2%e0%b9%81%e0%b8%81%e0%b9%89%e0%b8%9b%e0%b8%b5%e0%b8%8a%e0%b8%87-%e0%b8%97%e0%b8%b5%e0%b9%88%e0%b8%a7%e0%b8%b1%e0%b8%94%e0%b8%a1/'
mts_word_count:
  - "4"
wp_review_location:
  - top
wp_review_desc_title:
  - แบบย่อ
wp_review_through_comment:
  - "1"
wp_review_color:
  - '#FFCA00'
wp_review_fontcolor:
  - '#fff'
wp_review_bgcolor1:
  - '#151515'
wp_review_bgcolor2:
  - '#151515'
wp_review_bordercolor:
  - '#151515'
wp_review_width:
  - "100"
wp_review_align:
  - left
post_views_count:
  - "4"
image: /wp-content/uploads/2015/03/1425183320_featured.jpeg
categories:
  - แก้ปีชง
  - ไหว้เจ้า
tags:
  - อาหารจีน
  - เที่ยววัด
---
* * *

# <a href="http://www.chaiyuu.com/ไหว้เจ้าแก้ปีชง-ปี-2559-ที่ว/" target="_blank">หน้านี้เป็นข้อมูล ปี พ.ศ. 2558  คลิกที่นี่เพื่ออ่านข้อมูลล่าสุด ปี 2559 ครับ</a>

* * *

  
ในทุกๆปี จะมีการวนเวียนมาบรรจบพบกัน ระหว่าง ปีเกิดของเรา และปีนักษัตร ทั้ง 12 อื่นๆ โดยมีความเชื่อว่า คนที่เกิดในปีที่เรียกว่า “ปีชง” นั้น จะถือว่าปีนั้น ทั้งปีเป็นปีที่ไม่ดี (นับตั้งแต่หลังวันตรุษจีน ตามปฏิทิน จันทรคติ)

ตามความเชื่อทางโหราศาสตร์และตำนานของชาวจีนนั้น เชื่อว่า มีเทพเจ้าผู้คุ้มครองดวงชะตาอยู่ 1 องค์ หรือเรียกเป็นภาษาจีนแต๋จิ๋วว่า “เทพเจ้า ไท้ส่วย” (ไท้ส่วนเอี้ย) ซึ่งท่านเป็นผู้มีพลังในการควบคุมดวงชะตาของคนตามปีนักษัตรต่างๆ ทำให้เป็นที่มาของปีชงนั่นเอง

อนึ่ง การชงของปีชงนั้น ก็ไม่เท่ากันเสียด้วยซึ่งจะขอกล่าวในโอกาสต่อไป เอาเป็นว่าตอนนี้ มีปีที่ &#8220;ชงตรงๆ” หมายถึงรับกระแสที่ไม่ดีเข้าไปเต็มๆ และ “ชงร่วม” คือได้รับกระแสที่ไม่ดีเพียงบางส่วนเท่านั้น  
<!--more-->

สำหรับในปี พ.ศ. 2558 นี้ ตรงกับปีนักษัตรคือ “มะแม” (แพะ)  ได้แก่ ท่านที่เกิดในปีดังนี้

## ปีฉลู (ปีวัว) ชงตรงๆ {.}

คือคนที่เกิดปี พ.ศ. 2468, 2480, 2492, 2504, 2516, 2528, 2540, 2552

## มะแม, มะโรง, จอ ชงร่วม {.}

คือคนที่เกิดปี พ.ศ. 2459, 2462, 2465, 2471, 2474, 2477, 2483, 2486, 2489, 2495, 2498, 2501, 2507, 2510, 2513, 2519, 2522, 2525, 2531, 2534, 2537, 2543, 2546, 2549, 2555

## ใครเกิดปีชง อย่าเพิ่งตกใจไปแก้ชงกัน {.}

สำหรับท่าที่เกิดในปี  **ฉลู มะแม มะโรง จอ** ได้เข้ามาอ่านในบทความนี้แล้ว **ปีนี้เป็นปีชงของท่าน** แต่ยังไม่ต้องตกใจครับ ตั้งสติไว้ก่อนเราสามารถไปทำการทำบุญสะเดาะเคราะห์ แก้ปีชงได้ โดยสถานที่แก้ปีชงที่ได้รับความนิยมก็คือ วัดมังกรกมลาวาส (เล่งเน่ยหยี่) โดยสามารถไปได้ทั้ง 2 สาขาครับ ที่แรกอยู่บริเวณ​เยาวราช สาขาที่ 2 อยู่บริเวณบางใหญ่ครับ

วันนี้จะพาไปแสดงวิธีแก้ชงที่ วัดเล่งเน่ยยี่ ออริจินอลที่เยาวราชกันครับ เริ่มกันเลย

### 1.เข้าวัดสังเกตุทางซ้ายมือ จะพบที่จำหน่าย ใบทำบุญสะเดาะเคราะห์ แก้ปีชง เดินเข้าไปต่อแถวซื้อเลยครับ ชุดละ 100 บาท สามารถแก้ปีชงแทนผู้อื่นได้ด้วย {.}

<img class="full aligncenter" title="บริเวณที่ซื้อใบสะเดาะเคราะห์ แก้ปีชง" src="/assets/images/1425180649_thumb.jpeg" alt="บริเวณที่ซื้อใบสะเดาะเคราะห์ แก้ปีชง" align="middle" data-blogo-featured-image="true" /> 

### 2.เราจะได้กระดาษมา 2 ใบ อันนึงเป็นใบเทียบสีแดง พร้อม ธูป 3 ดอก {.}

จากนั้นเดินเข้ามาด้านในจะมีโต๊ะและเก้าอี้ ปากกา ไว้คอยบริการ เอามาเขียนรายละเอียด และใบกระดาษเงินกระดาษทองสำหรับเผากระดาษสีแดง เขียนตามในรูปเลยครับ โดยดูปีเกิด ตามพ.ศ จะมีรายละเอียดไว้ให้บนโต๊ะ

<img class="full aligncenter" title="" src="http://www.chaiyuu.com/wp-content/uploads/2015/03/1425181165_thumb.jpeg" alt="" align="middle" />  
กรอกชื่อ-นามสกุล อายุ วันเดือน ปีเกิด เวลาเกิด ในใบเทียบสีแดง (**ปีเกิดให้ใส่เป็นปีนักษัตร ตามปฏิทินด้านล่าง**)  
<img class="full aligncenter" title="" src="http://www.chaiyuu.com/wp-content/uploads/2015/03/1425181199_thumb.jpeg" alt="" align="middle" />  
เขียนเสร็จแล้ว ให้เอาเทียบแดง สอดไว้ในกระดาษเงิน กระดาษทอง แล้วเดินออกมาด้านนอก

### 3.เดินออกมาด้านนอก ตรงบริเวณสำหรับจุดธูป ทำการจุดธูป 3 ดอกให้เรียบร้อย {.}

<img class="full aligncenter" title="" src="http://www.chaiyuu.com/wp-content/uploads/2015/03/1425181453_thumb.jpeg" alt="" align="middle" /> 

### 4.ถือธูป 3 ดอก เดินเข้าไปด้านใน ใกล้ๆ กับบริเวณปักธูปภายนอก แต่ไม่ต้องปักธูปนะครับเดินเข้าไปเลยตรงที่เขียนว่า ทางเข้าในรูป {.}

<img class="aligncenter full" title="" src="http://www.chaiyuu.com/wp-content/uploads/2015/03/1425181527_thumb.jpeg" alt="" align="middle" /> 

<img class="aligncenter full" title="" src="http://www.chaiyuu.com/wp-content/uploads/2015/03/1425181685_thumb.jpeg" alt="" align="middle" /><img class="aligncenter full" title="คนเยอะมากๆ" src="http://www.chaiyuu.com/wp-content/uploads/2015/03/thumb.jpeg" alt="คนเยอะมากๆ" align="middle" /> 

### 5. เข้าไปด้านในจะสังเกตุเห็นรูปองค์ ไท้ส่วยเอี้ย ด้านขวามือ พร้อมกับเทพเจ้าหลายๆองค์ {.}

สำหรับการไหว้ปีชงจะเป็นการขอพรต่อเทพเจ้าไท้ส่วนเอี้ย ซึ่งเป็นองค์ขวาสุด  
ให้ถือธูป พร้อมคลี่ เทียบแดงออกมาก่อน อ่านคำขอพรในเทียบแดงนั้น ระบุ ชื่อ นามสกุล วันเดือนปีเวลาเกิด อธิษฐานในใจให้เรียบร้อย

<img class="aligncenter full" title="" src="http://www.chaiyuu.com/wp-content/uploads/2015/03/1425181707_thumb.jpeg" alt="" align="middle" /> 

จากนั้นให้เอาเทียบแดง สอดเข้าไปในกระดาษเงินทอง อีกครั้ง แล้วเอา กระดาษ มาปัดตัวเรา **ทั้งหมด 12 ครั้ง**

**วิธีการปัด ให้ปัดลงจากหัวลงไปยังตัว** นะครับ  
**ถ้าทำให้คนอื่นที่ไม่ได้มาด้วย ไม่ต้องปัดตัว**  
พอครบ 12 ครั้งแล้ว ให้เอากระดาษทั้งหมด ไปวางในในตระกร้า หน้าเทพเจ้า ทางวัดจะนำเอาไปทำพิธีและเผาให้ต่อไป

### 6.ขั้นตอนสุดท้ายแล้ว ให้เอาธูปที่ถืออยู่ในมือ เดินออกไปทางซ้ายจะพบกระถางธูปที่เขียนว่า “จุดที่ 6 ไท้ส่วยเอี้ย” ให้เอาธูปไปปักในกระถางนั้นได้เลย {.}

<img class="aligncenter full" title="" src="http://www.chaiyuu.com/wp-content/uploads/2015/03/1425181992_thumb.jpeg" alt="" align="middle" /> 

เป็นอันเสร็จสิ้นพิธีการแก้ปีชงสำหรับปี 2558 ที่วัดเล่งเน่ยหยี่ เรียบร้อย เฮงๆๆ

## แถม&#8230;ไหว้เจ้าให้ครบและลงชื่อสวดมนต์ {.}

ไหนๆก็มาถึงที่นี่แล้วนะครับ รถติด คนเยอะ เราก็ควรจะไหว้พระในวัดให้ครบถ้วนกระบวนความเลย โดยสามารถซื้ออุปกรณ์ไหว้ได้ที่โต๊ะ ตรงข้ามกับที่ซื้อเทียบปีชงครับ

<img class="aligncenter full" title="" src="http://www.chaiyuu.com/wp-content/uploads/2015/03/1425182207_thumb.jpeg" alt="" align="middle" /> 

วิธีการไหว้ ก็ไม่มีอะไรซับซ้อน เนื่องจากทางวัดมีที่จำกัด แต่ก็ได้ทำระบบไว้ดีแล้วเริ่มทางเอาธูปไปจุดบริเวณที่จุด ธูป เทียนก่อน ถวายเทียนไว้ที่ด้านนอก พร้อมดอกไม้ จากนั้นเดินไหว้และปักธูปไปตามจุดต่างๆที่เขียนไว้ ทั้งหมด 6 จุด (ธูป 18 ดอก) มีด้านนอก 4 จุด ด้านใน 2 จุด  
ปักเสร็จแล้วให้เดินออกมาด้านนอก ถวาย น้ำมันในตะเกียง โดยมีตะเกียงทั้งหมด 4 จุดด้วยกัน แนะนำให้กระจายเท น้ำมันลงในตะเกียงให้ครบทุกอัน

ต่อมาตรงข้างๆ ที่ขายเทียบแก้ชงจะมีโต๊ะ สำหรับให้เราฝากชื่อไว้ลงโบสถ์ สวดมนต์ตลอดทั้งปี สามารถเขียนชื่อให้ญาติพี่น้องเพื่อนฝูงได้ เพื่อความเป็นสิริมงคล ชื่อละ 100 บาท เป็นอันเสร็จสิ้นกระบวนความ

<img class="full aligncenter" title="" src="http://www.chaiyuu.com/wp-content/uploads/2015/03/1425182380_thumb.jpeg" alt="" align="middle" /> 

## แถมอีก&#8230;แวะทานบะหมี่จับกัง {.}

หากไหว้พระไหว้เจ้าเสร็จแล้วเกิดหิวขึ้นมา ก็ให้เดินออกไปทางซ้ายของวัด ประมาณ​ 150  เมตร จะเจอกับซอยเล็กๆ ที่เป็นที่ตั้งของบะหมี่จับกัง ที่ขึ้นชื่อว่าให้เส้นเยอะมากๆ โดยจะเป็นบะหมี่ หมูแดงและเกี๊ยว แต่เกี๊ยวจะหมดเร็วมากๆครับ  
ชามนี้ ราคาเพียง 35 บาท เท่านั้น

<img class="aligncenter full" title="" src="http://www.chaiyuu.com/wp-content/uploads/2015/03/1425182686_thumb.jpeg" alt="" align="middle" /> 

### เป็นอันเสร็จสิ้นกระบวนการไหว้เจ้าแก้ปีชงในปี 2558 นี้ครับ หวังว่าทุกท่านจะได้ไปอิ่มทั้งบุญและอิ่มท้องโดยทั่วกัน {.}

Chaiyuu.com

&nbsp;