---
id: 69
title: ไหว้เจ้าแก้ปีชง ปี 2559 ที่วัดมังกรกมลาวาส (เล่งเน่ยหยี่ 1 หรือ 2)
date: 2016-01-03T17:06:39+00:00
author: Chaiyuu
layout: post
guid: http://www.chaiyuu.com/?p=69
permalink: '/%e0%b9%84%e0%b8%ab%e0%b8%a7%e0%b9%89%e0%b9%80%e0%b8%88%e0%b9%89%e0%b8%b2%e0%b9%81%e0%b8%81%e0%b9%89%e0%b8%9b%e0%b8%b5%e0%b8%8a%e0%b8%87-%e0%b8%9b%e0%b8%b5-2559-%e0%b8%97%e0%b8%b5%e0%b9%88%e0%b8%a7/'
mts_word_count:
  - "13"
post_views_count:
  - "3"
image: /wp-content/uploads/2016/01/2839627680_05bb517670_z.jpg
categories:
  - ตรุษจีน
  - แก้ปีชง
  - ไม่มีหมวดหมู่
  - ไหว้เจ้า
tags:
  - เที่ยววัด
---
สวัสดีปีใหม่ครับทุกท่าน

ปีนี้ก็เป็นปี 2559 แล้ว ซึ่งปีนี้เป็นปีลิง ไม่เกริ่นยาวนะครับ เราไปดูปี ที่ชงกับปีนี้กันเลยดีกว่า จะได้ตรวจตัวกันไปไหว้เจ้าเพื่อแก้ปีชงกันถูก

สำหรับใครที่ยังไม่รู้จักปีชง <a href="http://www.chaiyuu.com/ไหว้เจ้าแก้ปีชง-ที่วัดม/" target="_blank">ผมเคยเขียนอธิบายไว้แล้วเมื่อปี 2558 ว่า</a>

> <p class="p1">
>   <span class="s1">ในทุกๆปี จะมีการวนเวียนมาบรรจบพบกัน ระหว่าง ปีเกิดของเรา และปีนักษัตร ทั้ง 12 อื่นๆ โดยมีความเชื่อว่า คนที่เกิดในปีที่เรียกว่า “ปีชง” นั้น จะถือว่าปีนั้น ทั้งปีเป็นปีที่ไม่ดี (นับตั้งแต่หลังวันตรุษจีน ตามปฏิทิน จันทรคติ) </span>
> </p>
> 
> <p class="p1">
>   <span class="s1">ตามความเชื่อทางโหราศาสตร์และตำนานของชาวจีนนั้น เชื่อว่า มีเทพเจ้าผู้คุ้มครองดวงชะตาอยู่ 1 องค์ หรือเรียกเป็นภาษาจีนแต๋จิ๋วว่า “เทพเจ้า ไท้ส่วย” (ไท้ส่วนเอี้ย) ซึ่งท่านเป็นผู้มีพลังในการควบคุมดวงชะตาของคนตามปีนักษัตรต่างๆ ทำให้เป็นที่มาของปีชงนั่นเอง </span>
> </p>
> 
> <p class="p1">
>   <span class="s1">อนึ่ง การชงของปีชงนั้น ก็ไม่เท่ากันเสียด้วยซึ่งจะขอกล่าวในโอกาสต่อไป เอาเป็นว่าตอนนี้ มีปีที่ “ชงตรงๆ” หมายถึงรับกระแสที่ไม่ดีเข้าไปเต็มๆ และ “ชงร่วม” คือได้รับกระแสที่ไม่ดีเพียงบางส่วนเท่านั้น</span>
> </p>

&nbsp;

## ปีที่ชงตรงๆ ในปี 2559 คือ &#8220;ปีขาล&#8221;

สำหรับใครที่ไม่แน่ใจว่าตัวเองเกิดปีขาลไหม ให้ดูที่ พ.ศ. เกิด ตัวเองครับคนที่เกิดใน พ.ศ. 2469, 2481, 2493, 2505, 2517, 2529, 2541, 2553 ก็คือปีขาลนั่นเอง

## ปีที่ชงร่วม ในปี 2559 คือ &#8220;วอก, มะเส็ง, กุน&#8221;

เช่นกัน คนที่ชงร่วมและควรจะไปไหว้เจ้าแก้ปีชงด้วยคือคนที่เกิดใน พ.ศ.2460, 2463, 2466, 2472, 2475, 2478, 2484, 2487, 2490, 2496, 2499, 2502, 2508, 2511, 2514, 2520, 2523, 2526, 2532, 2535, 2538, 2544, 2547, 2550, 2556

อย่าเพิ่งตกใจไปนะครับ เพราะปีชงของชาวจีนนั้น นับตามปฏิทิน &#8220;จันทรคติ (lunar calendar)&#8221; ซึ่งจะนับเดือนตามรอบการโคจรของดวงจันทร์แทน อธิบายให้ง่ายกว่านั้น คือปีใหม่ของชาวจีน จะเริ่มนับหลังตรุษจีน นั่นเอง

## แก้ปีชงที่ไหนดี?

จริงๆแล้วมีอยู่หลายต่อหลายสิ่งศักดิ์สิทธิ ที่เปิดให้เราเข้าไปทำบุญสะเดาะเคราะห์ แก้ไขปีชงกันอย่างมากมาย ผมเองก็เคยไปมาหลายที่ เช่น ศาลเจ้าพ่อเสือ, มูลนิธิปอเต็กตึ้ง (ตั่วเหล่าเอี้ย) และอีกมากมายหลายที่

แต่เท่าที่ผมจำความได้จาก อากงไช้หยู และอาม่าของผม ท่าจะนิยมไปที่**วัดมังกรกมลาวาส** หรือ **วัดเล่งเน่ยยี่** ที่ตั้งอยู่บนถนนเจริญกรุง ระหว่าง ซอยเจริญกรุง 19 และ 21 เยาวราชนั่นเองครับ ปัจจุบัน ที่วัดมังกรกมลาวาส มี 2 สาขา แล้ว สาขาที่ 2 สถานที่ใหญ่โต สวยงาม ตั้งอยู่บริเวณบางใหญ่ นั่นเอง แก้ชงเสร็จ ไปเดินเที่ยว เซ็นทรัล เวสเกสกันต่อได้อย่างสบายๆ

## วิธีการแก้ปีชงที่**วัดมังกรกมลาวาส** หรือ **วัดเล่งเน่ยยี่**

ทำตามขั้นตอนง่ายๆครับ เป็นเรื่องปกติที่คนจะเยอะมากๆ แนะนำให้สวมเสื้อผ้าสบายๆ แต่ปกปิดมิดชิดไม่ควรใส่เสื้อผ้าที่แสดงเนื้อหนังมังสาของตัวเองมากนัก โดยเฉพาะผู้หญิง นอกจากจะแสดงความเคารพต่อสถานที่แล้ว ยังป้องกันอุบัติเหตุจากธูป เทียนผู้อื่นได้ด้วย เตรียมกระดาษทิชชู่ ผ้าเช็ดหน้า เอาไว้ซับเหงื่อ และซับน้ำตาจากควันธูป  
<span style="color: #ff0000;"><strong>(เนื่องจากปีนี้ยังไม่มีการจัดงาน จึงของยืมรูปปีที่แล้วมาก่อนนะครับ แล้วจะมาอับเดททีหลัง)</strong></span>

### 1.เข้าวัดสังเกตุทางซ้ายมือ จะพบที่จำหน่าย ใบทำบุญสะเดาะเคราะห์ แก้ปีชง เดินเข้าไปต่อแถวซื้อเลยครับ ชุดละ 100 บาท สามารถแก้ปีชงแทนผู้อื่นได้ด้วย {.}

<img class="full aligncenter" title="บริเวณที่ซื้อใบสะเดาะเคราะห์ แก้ปีชง" src="http://www.chaiyuu.com/wp-content/uploads/2015/03/1425180649_thumb.jpeg" alt="บริเวณที่ซื้อใบสะเดาะเคราะห์ แก้ปีชง" align="middle" data-blogo-featured-image="true" /> 

### 2.เราจะได้กระดาษมา 2 ใบ อันนึงเป็นใบเทียบสีแดง พร้อม ธูป 3 ดอก {.}

จากนั้นเดินเข้ามาด้านในจะมีโต๊ะและเก้าอี้ ปากกา ไว้คอยบริการ เอามาเขียนรายละเอียด และใบกระดาษเงินกระดาษทองสำหรับเผากระดาษสีแดง เขียนตามในรูปเลยครับ โดยดูปีเกิด ตามพ.ศ จะมีรายละเอียดไว้ให้บนโต๊ะ

<img class="full aligncenter" title="" src="http://www.chaiyuu.com/wp-content/uploads/2015/03/1425181165_thumb.jpeg" alt="" align="middle" />  
กรอกชื่อ-นามสกุล อายุ วันเดือน ปีเกิด เวลาเกิด ในใบเทียบสีแดง (**ปีเกิดให้ใส่เป็นปีนักษัตร ตามปฏิทินด้านล่าง**)  
<img class="full aligncenter" title="" src="http://www.chaiyuu.com/wp-content/uploads/2015/03/1425181199_thumb.jpeg" alt="" align="middle" />  
เขียนเสร็จแล้ว ให้เอาเทียบแดง สอดไว้ในกระดาษเงิน กระดาษทอง แล้วเดินออกมาด้านนอก

### 3.เดินออกมาด้านนอก ตรงบริเวณสำหรับจุดธูป ทำการจุดธูป 3 ดอกให้เรียบร้อย {.}

<img class="full aligncenter" title="" src="http://www.chaiyuu.com/wp-content/uploads/2015/03/1425181453_thumb.jpeg" alt="" align="middle" /> 

### 4.ถือธูป 3 ดอก เดินเข้าไปด้านใน ใกล้ๆ กับบริเวณปักธูปภายนอก แต่ไม่ต้องปักธูปนะครับเดินเข้าไปเลยตรงที่เขียนว่า ทางเข้าในรูป {.}

<img class="aligncenter full" title="" src="http://www.chaiyuu.com/wp-content/uploads/2015/03/1425181527_thumb.jpeg" alt="" align="middle" /> 

<img class="aligncenter full" title="" src="http://www.chaiyuu.com/wp-content/uploads/2015/03/1425181685_thumb.jpeg" alt="" align="middle" /><img class="aligncenter full" title="คนเยอะมากๆ" src="http://www.chaiyuu.com/wp-content/uploads/2015/03/thumb.jpeg" alt="คนเยอะมากๆ" align="middle" /> 

### 5. เข้าไปด้านในจะสังเกตุเห็นรูปองค์ ไท้ส่วยเอี้ย ด้านขวามือ พร้อมกับเทพเจ้าหลายๆองค์ {.}

สำหรับการไหว้ปีชงจะเป็นการขอพรต่อเทพเจ้าไท้ส่วนเอี้ย ซึ่งเป็นองค์ขวาสุด  
ให้ถือธูป พร้อมคลี่ เทียบแดงออกมาก่อน อ่านคำขอพรในเทียบแดงนั้น ระบุ ชื่อ นามสกุล วันเดือนปีเวลาเกิด อธิษฐานในใจให้เรียบร้อย

<img class="aligncenter full" title="" src="http://www.chaiyuu.com/wp-content/uploads/2015/03/1425181707_thumb.jpeg" alt="" align="middle" /> 

จากนั้นให้เอาเทียบแดง สอดเข้าไปในกระดาษเงินทอง อีกครั้ง แล้วเอา กระดาษ มาปัดตัวเรา **ทั้งหมด 12 ครั้ง**

**วิธีการปัด ให้ปัดลงจากหัวลงไปยังตัว** นะครับ  
**ถ้าทำให้คนอื่นที่ไม่ได้มาด้วย ไม่ต้องปัดตัว**  
พอครบ 12 ครั้งแล้ว ให้เอากระดาษทั้งหมด ไปวางในในตระกร้า หน้าเทพเจ้า ทางวัดจะนำเอาไปทำพิธีและเผาให้ต่อไป

### 6.ขั้นตอนสุดท้ายแล้ว ให้เอาธูปที่ถืออยู่ในมือ เดินออกไปทางซ้ายจะพบกระถางธูปที่เขียนว่า “จุดที่ 6 ไท้ส่วยเอี้ย” ให้เอาธูปไปปักในกระถางนั้นได้เลย {.}

<img class="aligncenter full" title="" src="http://www.chaiyuu.com/wp-content/uploads/2015/03/1425181992_thumb.jpeg" alt="" align="middle" /> 

เป็นอันเสร็จสิ้นพิธีการแก้ปีชงสำหรับปี 2558 ที่วัดเล่งเน่ยหยี่ เรียบร้อย เฮงๆๆ

## แถม&#8230;ไหว้เจ้าให้ครบและลงชื่อสวดมนต์ {.}

ไหนๆก็มาถึงที่นี่แล้วนะครับ รถติด คนเยอะ เราก็ควรจะไหว้พระในวัดให้ครบถ้วนกระบวนความเลย โดยสามารถซื้ออุปกรณ์ไหว้ได้ที่โต๊ะ ตรงข้ามกับที่ซื้อเทียบปีชงครับ

<img class="aligncenter full" title="" src="http://www.chaiyuu.com/wp-content/uploads/2015/03/1425182207_thumb.jpeg" alt="" align="middle" /> 

วิธีการไหว้ ก็ไม่มีอะไรซับซ้อน เนื่องจากทางวัดมีที่จำกัด แต่ก็ได้ทำระบบไว้ดีแล้วเริ่มทางเอาธูปไปจุดบริเวณที่จุด ธูป เทียนก่อน ถวายเทียนไว้ที่ด้านนอก พร้อมดอกไม้ จากนั้นเดินไหว้และปักธูปไปตามจุดต่างๆที่เขียนไว้ ทั้งหมด 6 จุด (ธูป 18 ดอก) มีด้านนอก 4 จุด ด้านใน 2 จุด  
ปักเสร็จแล้วให้เดินออกมาด้านนอก ถวาย น้ำมันในตะเกียง โดยมีตะเกียงทั้งหมด 4 จุดด้วยกัน แนะนำให้กระจายเท น้ำมันลงในตะเกียงให้ครบทุกอัน

Feature image by https://www.flickr.com/photos/clkg/